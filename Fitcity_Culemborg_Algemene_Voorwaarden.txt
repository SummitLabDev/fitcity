Algemene voorwaarden Fitcity Culemborg

Artikel 1 Inschrijving
a. Het lidmaatschap vangt aan op de datum van ingang, zoals op het inschrijfformulier staat aangegeven, en nadat u het getekende inschrijfformulier (met een geldig legitimatiebewijs) heeft ingeleverd. Het inschrijfgeld bedraagt € 15,00. Als bewijs van het lidmaatschap ontvangt u de toegangsbewijs (pas, chip) naar de sportschool.
b. Uitsluitend op vertoon van een geldige toegangsbewijs krijgt u toegang tot de fitness. De minimale leeftijd om te mogen sporten bij de fitness is 12 jaar. Jongeren tussen de 12 en 14 jaar, die in bezit zijn van een toegangsbewijs, krijgen uitsluitend toegang onder begeleiding en verantwoordelijkheid van een meetrainend lid van 18 jaar of ouder.
c. De houder van de toegangsbewijs blijft te allen tijde aansprakelijk voor het gebruik en/of misbruik van de toegangsbewijs. Gebruik van de toegangsbewijs is persoonsgebonden. De pas is niet overdraagbaar. Bij misbruik wordt de toegangsbewijs ontbonden en blijft de betalingsverplichting van kracht.
d. Bij verlies of diefstal of anderszins in het ongerede raken van de toegangsbewijs, blijft de betalingsverplichting voor het lopende lidmaatschapsjaar onverminderd van kracht. Een vervangende toegangsbewijs kan tegen betaling van € 5,00 worden verkregen.

Artikel 2 Abonnement, termijn- en betalingsvoorwaarden
a. Het abonnement kan op elk gewenst moment ingaan en gaat u aan voor de periode van een 6, 12 of 24 maanden. Na de overeengekomen periode zal het abonnement automatisch worden verlengd voor dezelfde contractperiode. Na een automatische verlenging geldt een opzegtermijn van 1 maand. Het is niet mogelijk een nieuw contract tussentijds op te zeggen.
b. Een lid, die opnieuw een abonnement wil afsluiten bij Fitcity Culemborg, wordt € 5,00 administratiekosten in rekening gebracht.
c. U kunt bij Fitcity Culemborg kiezen uit de volgende betalingsmethoden:
- Automatische incasso
- Pinbetaling bij de balie van Fitcity Culemborg
- Contante betaling bij de balie van Fitcity Culemborg
d. Automatische incasso: indien u kiest voor automatische incasso, wordt het bedrag maandelijks van uw rekening afgeschreven. Bij een niet tijdige ontvangst van het verschuldigde bedrag wordt de toegangsbewijs geblokkeerd.
e. De toegangsbewijs wordt geblokkeerd zodra er niet aan de betalingsverplichting is voldaan. Het lid zal dan de toegang tot activiteiten in Fitcity Culemborg worden geweigerd. Fitcity Culemborg is gerechtigd bij een betalingsachterstand de relatie met het lid te beëindigen, zonder dat de betalingsverplichting vervalt.
f. Fitcity Culemborg behoudt zich het recht voor tarieven tussentijds te wijzigen. Tenminste één maand voor een prijswijziging worden de leden hiervan in kennis gesteld. Voor de lopende abonnementsduur worden de prijzen niet gewijzigd.
g. Bij oplopende betalingsachterstanden of in gebreke blijven, zullen wij de incasso uit handen geven. Alle hierbij gemaakte kosten worden eveneens in rekening gebracht.

Artikel 3 Trainingen / Trainingstijden
a. Er is keuze uit de abonnementen: Smart deal, fitdeal, only woman, duo deal.
b. Met uw Fitpas kunt u gebruik maken van de fitness & cardio apparatuur.
c. Fitnesscentrum Fitcity Culemborg behoudt zich het recht voor om de openingstijden te wijzigen.
d. Als het lid geen gebruik maakt van het recht tot onbeperkt trainen of deelnemen aan cursusonderdelen en/of -activiteiten, vindt geen restitutie van de contributie plaats.
e. Op 2e paasdag, 2e pinksterdag en 2e kerstdag is de fitnessafdeling beperkt open. Op overige officiële en erkende feestdagen is de gehele fitnesscentrum gesloten.

Artikel 4 Blokkeren
a. In geval van blessure of een langdurende ziekte kan op vertoon van een schriftelijke verklaring van de behandelende arts het abonnement (tijdelijk) worden stopgezet.

Artikel 5 Beëindigen
a. Bij het beëindigen van het contract dient één maand opzegtermijn in acht te worden genomen met daarbij de geldende voorwaarden van artikel 2.
b. Het management van Fitnesscentrum Fitcity Culemborg behoudt zich het recht voor bij ernstige of herhaaldelijke schending van de huisregels of ander gebleken onaanvaardbaar gedrag, een lidmaatschap te beëindigen zonder teruggave van betaling en zonder dat de betalingsverplichting voor de lopende periode vervalt.

Artikel 6 Risico en aansprakelijkheid
a. Het gebruik maken van de apparatuur, het volgen van een programma of van cursusonderdelen en/of -activiteiten bij Fitcity Culemborg, is geheel voor eigen risico. De buitensportactiviteiten zijn eveneens op eigen risico.
b. Management Fitcity Culemborg aanvaardt geen enkele aansprakelijkheid voor materiële of immateriële schade als gevolg van ongeval, gebruik maken van de faciliteiten, of als gevolg van derden.
c. Management Fitcity Culemborg aanvaardt geen enkele aansprakelijkheid voor schade, verlies of diefstal van eigendommen van het lid.

Artikel 7 Huisregels
a. Het lid wordt geacht op de hoogte te zijn van de huisregels fitnesscentrum Fitcity Culemborg en hiernaar te handelen.
b. De algemene voorwaarden en de huisregels van Fitcity Culemborg staan op de website www.fitcityculemborg.nl en zijn tevens bij de receptie van Fitcity Culemborg en bij de balie van de fitnesscentrum te verkrijgen.

Artikel 8 Rechtstoepassing
a. Op deze voorwaarden en alle overeenkomsten door of met Fitcity Culemborg aangegaan, is uitsluitend het Nederlandse recht van toepassing.
b. Alle geschillen zullen worden beslecht door een bevoegde rechter in het arrondissement waar fitnesscentrum Fitcity Culemborg is gevestigd.
c. Door zijn inschrijving verklaart het lid de algemene voorwaarden en de huisregels van fitnesscentrum Fitcity Culemborg te accepteren.
